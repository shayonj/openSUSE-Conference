---
title: Hledáme přednášející
---


<!-- Start: Main Content Area -->

<h1>Hledáme přednášející pro openSUSE Conference</h1>
  <div style="float: right; margin: 1ex;">
      <img src="/images/conference/logo.png" width="200px" height="300px" />
    </div>

<p>S radostí vám oznamujeme, že po prozkoumání mnoha nádherných míst, dlouhém diskutování a mnoha změnách na poslední chvíli máme přesné datum a místo pro konferenci openSUSE Conference 2012 (oSC12) a naše komise pro hledání přednášejících je připravena na vaše nabídky přednášek!
</p>
<h2>Místo konání</h2>
<p>Letošní oSC12 se bude konat na <a href="http://www.cvut.cz/">Českém vysokém učení technickém</a> v Praze. Tato škola se nachází v městské části Dejvice a poblíž je zastávka metra, které vás zaveze přímo do historického centra města. Konference začíná 20. října a končí 23. října.
</p>

<p>
Pro více informací navštivte stránku <a href="/cz/Misto-konani">Místo konání</a>!
</p>

<h2>Společné umístění a téma</h2>
<p>
Letošním tématem openSUSE Conference je <i>"Úchvatné zavádění!"</i>. Proč? Nejen kvůli novému městu a mnoha novým lidem v organizační části. Ale také proto, že nejsme sami! Ano, podobně jako loni se k nám opět připojí konference SUSE Labs, ale jsou zde i další. Letos openSUSE conference pomůže 'zavést' dvě další konference, které s námi budou sdílet místo. Toto sice bude jejich první rok konání, ale jsme si jisti, že se jim podaří stát stejně úchvatnými konferencemi jako je ta openSUSE, a že se k nám připojí pro více zábavy ;-)
</p>

<p>
Ty další konference jsou <a href="#miniconf">Gentoo Mini-Summit</a> a <a href="#linuxdays">LinuxDays</a>.
</p>

<h3>SUSE Labs</h3>
  <div style="float: right; margin: 1ex;">
      <img src="/images/conference/suselabs.png" width="180px" height="116px" />
    </div>
    
<p>Konference SUSE Labs byla jednou za čas interní konferencí v SUSE a byla po mnoho let pořádána odborníky SUSE pro odborníky SUSE. Cílem tohoto setkání byli technici, aby se jednou za rok potkali a vyměňovali si myšlenky, sdíleli svou práci a učili se od druhých. Témata konference SUSE Labs měla sklon k velmi technickým a hlubokým oblastem od jádra a GCC k síťové technologii. Poprvé v roce 2011 spojili pořadatelé konferencí SUSE Labs a openSUSE conference své síly a otevřeli je externím návštěvníkům. Jako minulý rok bude většina hovorů členů SUSE Labs otevřena veřejnosti na oSC 2012.
</p>
<h3>Konference LinuxDays<a name="linuxdays"></a></h3>
  <div style="float: right; margin: 1ex;">
    <a href="http://linuxdays.cz" target="_blank">
      <img src="/images/conference/linux-days.png" width="179px" height="168px" /> </a>
    </div>
<p>Konference LinuxDays je komunitní snaha nahradit dobře známou komerční konferenci LinuxExpo, která bývala v České republice velkou událostí s dlouhou tradicí. Bohužel letos tato událost zanikla, protože společnost, která ji pořádala, usoudila, že se ji tato akce nevyplatí. Tým místních nadšenců Free Softwaru se dohodl, že ji obnoví, a připravuje konferenci LinuxDays, aby zaručili, že by skvělá tradice neměla vzít za své!
</p>

<p>Podobně jako LinuxExpo se bude tato událost zaměřovat na česky mluvící komunitu svobodného softwaru a bude se zaměřovat na praktická a relativně jednoduchá sezení v češtině. Konference LinuxDays se bude konat o víkendu 20.-21.října.
</p>

<p>Tým openSUSE Conference je nesmírně hrdý, že se může konference LinuxDays pořádat na stejném místě! Během víkendu budeme pracovat s nimi na poskytování začátečnických a praktických cvičení pro návštěvníky. Navíc naším cílem je šířit používání Linuxu všude a zde je k tomu velká příležitost!
</p>

</p>Pro návštěvu stránek klepněte na logo konference LinuxDays.
</p>

<h3>Gentoo Mini-summit<a name="miniconf"></a></h3>
  <div style="float: right; margin: 1ex;">
    <a href="http://miniconf.gentoo.org/" target="_blank">
      <img src="/images/conference/gentoominisummit.png" width="179px" height="168px" /> </a>
    </div>

<p>Minikonference Gentoo bude první forma globálního Gentoo shromáždění uspořádané několika (open)SUSE/Gentoo lidmi v Praze. Tato konference přivede k sobě několik hlavních vývojářů Gentoo, aby hovořili a nakopli budoucnost tého nejgeekovější distribuce.</p>

<p>Překvapivě mezi openSUSE a Gentoo existuje poměrně široký překryv, protože určitý počet předáků z openSUSE také používá Gentoo a naopak. Kromě toho univerzita, na které se bude konference konat, je velkým uživatelem Gentoo, což činí toto místo o to vhodnějším. Podobně jako u LinuxDays budeme mít několik společných sezení s lidmi z Gentoo a samozřejmě s vyhlídkou na budoucí spolupráci - jako vždy.</p>

<h2>Hledání přednášejících začíná</h2>
<p>Odedneška (tj. 23. května) otevíráme hledání přednášejících (Call for papers) pro konferenci o openSUSE. To znamená, že nám můžete posílat nabídky přednášek!</p>

<h3>Jaký druh nabídek očekáváme?</h3>
<p>S ohledem na naše téma konference bychom rádi obdrželi nabídky na přednášky, semináře nebo diskuze, které vyhovují "zavádění" (bootstrapping), tzn. začínání něčeho nového. Takže pokud sami pracujete na zavádění něčeho nového, představujete nějaký docela mladý projekt a nebo teprve začínáte, přijďte nám říci, o co jde! Možná vám můžeme pomoci! Taktéž pokud děláte něco zvláštního a jedinečného v oblasti distribuce - "úchvatné" ('awesome') - ať pro openSUSE nebo ne, rádi bychom se to dozvěděli.</p>

<p>Nemějte starosti, pokud se vaše přednáška zdá, že nevyhovuje tomuto tématu, můžete tím také naučit lidi technologiím, které jim pomohou zavést jejich vlastní projekty. Také se těšíme na slušné semináře v oblasti sestavování distribuce, balíčkování ap., a z důvodu našeho sdílení prostor s LinuxDays, Gentoo a SUSE Labs, máme zde také spoustu místa pro tvrdé hackovací přednášky a více začátečnicky orientovaných seminářů.</p>

<p>Pokud chcete vědět více informací o množství druhů přednášek, které očekáváme od vás, jako přednášejícího, navštivte naši stránku <a href="http://en.opensuse.org/openSUSE:Conference_speaker_guidelines">Pokyny přednášejícího <sup>[EN]</sup></a>.</p>

<p>Tak pokud si nejste jisti, zda váš nápad vyhovuje naší konferenci, nechte nás to za vás rozhodnout a jen jej pošlete!</p>

<h3>Spolupráce</h3>
<p>Každá konference má vlastní Hledání přednášejících. Přesto však týmy pro hledání přednášejících budou spolupracovat, aby se ujistily, že zde nedochází k překryvu, a že přednášky vhodné pro více posluchačů jsou naplánovány na správném místě. Proto oceníme, pokud řádně vyberete, zda vaše nabídka má také přínos pro jiné komunity, na jaké úrovni je (začátečník-pokročilý-expert) a v jakých jazycích byste tuto přednášku chtěli pořádat.</p>

<p>Také pokud jste vývojář Gentoo, ale máte něco významného pro openSUSE, budeme rádi za vaši nabídku. Pokud chcete udělat seminář pro začátečníky - o konfiguraci jejich nového Linuxu, ale také chcete mluvit o něčem více technickém, dejte nám vědět.</p>

<h3>Kde a jak</h3>
<div style="float: right; margin: 1ex;">
    <a href="http://conference.opensuse.org/indico//confLogin.py?returnURL=http%3A%2F%2Fconference.opensuse.org%2Findico%2F%2FabstractSubmission.py%3FconfId%3D4&confId=4#interest" target="_blank">
      <img src="/images/summit/cfpbutton.jpg" width="140px" height="140px" /> </a> <br \> <br \>
    </div>

<p>Zasílejte nám nabídky a setkejte se s námi v říjnu v Praze!</p>

<p>Všechny události openSUSE se řídí <a href="http://en.opensuse.org/openSUSE:Conference_code_of_conduct">openSUSE Pravidly chování<sup>[EN]</sup></a>.</p> 
<p><a href="http://en.opensuse.org/openSUSE:Conference_speaker_guidelines">Pokyny přednášejícího <sup>[EN]</sup></a> vymezují požadavky na podávání návrhů a poskytují i jiné hodnotné informace pro přednášející.</p>


<!-- End: Main Content Area -->